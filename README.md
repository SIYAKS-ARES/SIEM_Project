# SIEM_Project

## Yazılım Geliştirme Analizi Dönem Projesi

## Takım Üyeleri

Merve Cin
Mehmet Said Hüseyinoğlu
Kenan Karabey
Murat Yusuf Akınay

## Proje İsmi: Entegre Güvenlik Kalkanı

Proje Konusu: Bilgi Sistemleri Güvenliği
Proje Adı: Bilgi Sistemleri Güvenliği için UTM Tabanlı Sistem Tasarımı ve Uygulaması

### Sorun Analizi

Çeşitli güvenlik araçları ve sistemleri, tehditleri tespit etmek, engellemek ve analiz etmek için
birlikte çalışır, ancak hiçbiri tek başına yeterli değildir. Güvenlik duvarlarından saldırı tespit
sistemlerine, e-posta güvenlik çözümlerinden zafiyet tarama araçlarına kadar her bir sistem,
belirli tehdit türlerine karşı koruma sağlar. Yalnızca birlikte çalıştıklarında en etkili güvenlik
duruşu sağlanabilir. Ancak, bu sistemlerin etkinliği, sürekli güncelleme ve entegrasyon
gerektirir, bu da yönetim ve maliyet karmaşıklıklarını beraberinde getirir.
Kurumların, farklı güvenlik ürünlerini tek bir çatı altında birleştirme süreci, yönetim
karmaşıklığını azaltma, maliyetleri düşürme ve güvenlik önlemlerinin etkinliğini artırma gibi
hedeflerle başlatılsa da, entegrasyonun kendisi yeni sorunlar yaratabilir. Farklı sistemlerin bir
araya getirilmesi, uyumsuzluklara ve beklenmedik güvenlik açıklarına yol açabilir. Ayrıca
zamanla, mevcut entegrasyon çözümleri yetersiz kalabilir ve sürekli gelişen tehditlere karşı
etkisiz hale gelebilir.

### Amaç

Projemizin temel amacı, güvenlik duvarlarından saldırı tespit sistemlerine, anti virüs
yazılımlarından zafiyet tarama araçlarına kadar geniş bir güvenlik yelpazesini birleştirerek,
kurumların siber tehditlere karşı direncini artırmaktır. Bu sistem7lerin senkronize çalışması ve
düzenli olarak güncellenmesi, sağlam bir siber güvenlik altyapısının inşasını sağlayacaktır.
Bu kapsamda, projemizde bireysel güvenlik çözümlerinin her birinin işlevselliği ve
entegrasyon süreçleri titizlikle değerlendirilecek, kurumun bilgi güvenliği ihtiyaçlarına uygun
bir sistem mimarisi tasarlanacaktır. Bu, hem mevcut sistemlerin birbirini tamamlamasını hem
de yeni tehditlere karşı hibrit çözümler geliştirmeyi içerir. Bu bütünleşik sistem,
organizasyonun siber güvenlik duruşunu güçlendirirken, aynı zamanda yönetimi de
basitleştirecektir.

### Hedefler

Projemiz, çeşitli siber güvenlik araçlarını Unified Threat Management (UTM) çatısı altında
toplayarak, kurumların siber savunma kapasitesini güçlendirmeyi hedeflemektedir.
Bireysel güvenlik çözümlerinin işlevselliği ve entegrasyon süreçleri, kurumun bilgi güvenliği
ihtiyaçlarına uygun bir sistem mimarisi oluşturmak için titizlikle değerlendirilecektir.
Güvenlik duvarları, saldırı tespit sistemleri, antivirüs yazılımları ve zafiyet tarama araçları
gibi geniş bir güvenlik yelpazesi, kurumların siber tehditlere karşı direncini artıracak şekilde
entegre edilecektir.
UTM cihazları aracılığıyla, tüm güvenlik işlemleri tek bir yönetim noktasından kolaylıkla
izlenebilir ve yönetilebilir hale gelecektir. Bu bütünleşik yaklaşım, organizasyonun siber
güvenlik duruşunu güçlendirirken yönetimi de basitleştirecektir.

